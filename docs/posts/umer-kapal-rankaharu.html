<!doctype html>
<html lang="en">
    <head>
        <meta charset="utf-8">
        <meta http-equiv="x-ua-compatible" content="ie=edge">
        <meta name="viewport" content="width=device-width, initial-scale=1">
        <title>bewakes - उमेर, कपाल र रन्काहरु</title>
        <link rel="stylesheet" href="/css/default.css" />
        <link rel="stylesheet" href="/css/syntax.css" />
    </head>
    <body>
        <header>
            <div class="logo">
                <a href="/">bewakes</a>
            </div>
            <nav>
                <a href="/now">now</a>
                <a href="/posts">posts</a>
                <!-- <a href="/book-reviews">book reviews</a> -->
            </nav>
        </header>

        <main role="main">
            
<img src="/images/umer-kapal-rankaharu.png"></img>

<article>
    <section class="header">
        <h1>उमेर, कपाल र रन्काहरु</h1>
        <small>
            April 14, 2019
            
        </small>
        <span><small>&nbsp;&nbsp; tags:</small></span>
        <small><a title="All pages tagged &#39;humor&#39;." href="/tags/humor/index.html" rel="tag">humor</a>, <a title="All pages tagged &#39;life&#39;." href="/tags/life/index.html" rel="tag">life</a></small>
    </section>
    <section>
        <p>“हेर त्यो कपाल!!” आमा कराउन थाल्नुभो ।</p>
<p>“काट् त, ए काटिहाल्!! कती फोहोरी देख्खेको हो ।भर्खर गाँजा तानेर आएजस्तो!!” थप्दै हुनुहुन्थ्यो ।</p>
<p>“ह्या आमा, रहर लाग्यो त क गर्नु, नाइ पाल्ने हो पुरै, कपाल बानेर हिँड्ने हो ।” दिएँ मैले नि ।</p>
<p>“कस्तो नबुझेको होला, अनुहार हेर त । कती बैरागी देख्खेछ, ब्या गर्ने बेलामा नि ।” अझै कराउँदै थिइन् बुढी ।</p>
<p>बहिनी आइपुगी ।</p>
<p>“हो तनि, हि…. दाइ, केटिहरु नि भाग्छन के हजुर लाई देखेर । छ्या छ्या त्यो कपाल ।” कुर्लिन थाली त्यो पनि ।</p>
<p>एकैछिनमा नारा बाजी नै हुन थाल्यो । काका, काकि, छिमेकी अंकल अन्टि, भाईहरु, सबै थपिन थाले । ज्ञानेन्द्र जस्तो फील भैराथ्यो, जनान्दोलन २०६३ ।६४ ताकाको । डन्डा लिएर पुलिस आउन मात्र बाँकी थ्यो ।</p>
<p>तेसै हार मान्ने वाला त म छैन, कपाल नकाट्ने ढृढ संकल्पमा अटल रहँदै एक दुइ दिनमा फुत्केर काठमाडौं फर्किएँ । राजा हो र म, आन्दोलन देखेर तर्सिने ? जस्ट किडिङ् !!</p>
<p>हेर्नोस्, यो २४ कटेसी बहुत कठिन कोइ कोइ ठिटाहरुलाई । पैले इस्कुल्मा सरहरुले ठोक्छन् भनेर कपाल पाल्न पाइएन, अब अहिले केटिहरु भाग्छन् रे भनेर । तेती मात्र कहाँ हो र, बल्लतल्ल ब्यचेलोर सकेर एसो गोडा दुइ एक पैसो हात पर्न के थालेथ्यो, “अब त बेला भयो त, खोजेर राखेछस् कि हाम्ले खोज्नी हो ?” जस्ता नेपाली बिसयमा आउने लामो प्रश्न भन्दा नि गाह्रा कोईश्चन आउन थाल्छन् । छु भनम् भने, तेइ भएर दुब्लाको भन्लान् भन्ने पिर्, अब छैन भनम् भने ट्वेन्टी फर्स्ट सेन्चुरिले नै स्विकार नगर्ला भन्ने त्रास् । लौ हेर्नोस् त, नखाम् भने दिनभरिको सिकार, खाम त भने कान्छा बाबुको अनुहार ।</p>
<p>अर्को फेरी बहुतै मिठो खुल्दुली हुन्छ कसैको । “अब त रहर लाग्ने बेला भयो त केटो, मायाको फील गर्न परो, रमाउन परो नि उमेर छँदै ।” कुन्नी कता गर्नी हैच कुन्नी फील्, उता साइँला साइँली ४० कटेसी रमाउने भनिराछन्, मलाई के हतार २४ मै । तर गाह्रो छ हनुमान जि, गाह्रो छ ।</p>
<p>आजकल त काठमाडौंबाट त्यहिँ पल्तिर चितवन घर जाँदा नि अष्ट्रेलियाबाट फर्केको मान्छेझैँ लाग्छ । सबको डिमान्ड बाफ्रे । भाई बहिनिहरुलाई भाउजु, हजुरबा हजुर आमालाई नातीनी बुहारी, बाआमालाई बुहारी । सब भन्दा एक्स्साइटेड र डिमान्डिङ् त छिमेकी आन्टिहरु, मानौँ कि म साँच्चिकै अष्ट्रेलिया बाट सुट्केस का सुट्केस आईफोन र आइप्याड ल्याउँदै छु ।</p>
<p>आफुलाई यहाँ कैले कपाल लामो होला र जोन स्नो जस्तै लूक्स लिएर ट्याक ट्याक बाटो हिनम्ला जस्तो भैराछ ।
<br/>
कसैका रन्काहरु,
<br/>
ड !!!</p>
    </section>
    <small style="color: #777">
         April 14, 2019

         
             @ Patan Dhoka
         
    </small>
</article>

        </main>

        <footer>
            Build with love by Bibek Pandey. <br/>
            <br/>
            © 2017 - 2024
        </footer>
    </body>
</html>
